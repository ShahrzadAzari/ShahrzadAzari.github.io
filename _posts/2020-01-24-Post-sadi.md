---
layout: posts
comments: true
title: agian
---

خب... خب... دوباره از اون شب های پر از استرس و دوباره دوستی که برات شعر میخونه...
قبل از این که برم سراغ شعر.. تشکر میکنم از حمایت هاش و حضورش..
<br>
به هیچ یار مده خاطر و به هیچ دیار
<br>
که بر و بحر فراخست و آدمی بسیار
<br>
همیشه بر سگ شهری جفا و سنگ آید
<br>
از آنکه چون سگ صیدی نمی‌رود به شکار
<br>
نه در جهان گل رویی و سبزهٔ زنخیست
<br>
درختها همه سبزند و بوستان گلزار
<br>
چو ماکیان به در خانه چند بینی جور؟
<br>
چرا سفر نکنی چون کبوتر طیار
<br>
ازین درخت چو بلبل بر آن درخت نشین
<br>
به دام دل چه فرومانده‌ای چو بوتیمار؟
<br>
زمین لگد خورد از گاو و خر به علت آن
<br>
که ساکنست نه مانند آسمان دوار
<br>
گرت هزار بدیع‌الجمال پیش آید
<br>
ببین و بگذر و خاطر به هیچ کس مسپار
<br>
مخالط همه کس باش تا بخندی خوش
<br>
نه پای‌بند یکی کز غمش بگریی زار
<br>
به خد اطلس اگر وقتی التفات کنی
<br>
به قدر کن که نه اطلس کمست در بازار
<br>
مثال اسب الاغند مردم سفری
<br>
نه چشم بسته و سرگشته همچو گاو عصار
<br>
کسی کند تن آزاده را به بند اسیر؟
<br>
کسی کند دل آسوده را به فکر فگار؟
<br>
چو طاعت آری و خدمت کنی و نشناسند
<br>
چرا خسیس کنی نفس خویش را مقدار؟
<br>
خنک کسی که به شب در کنار گیرد دوست
<br>
چنانکه شرط وصالست و بامداد کنار
<br>
وگر به بند بلای کسی گرفتاری
<br>
گناه تست که بر خود گرفته‌ای دشوار
<br>
مرا که میوهٔ شیرین به دست می‌افتد
<br>
چرا نشانم بیخی که تلخی آرد بار؟
<br>
چه لازمست یکی شادمان و من غمگین
<br>
یکی به خواب و من اندر خیال وی بیدار؟
<br>
مثال گردن آزادگان و چنبر عشق
<br>
همان مثال پیاده‌ست در کمند سوار
<br>
مرا رفیقی باید که بار برگیرد
<br>
نه صاحبی که من از وی کنم تحمل بار
<br>
اگر به شرط وفا دوستی به جای آود
<br>
وگرنه دوست مدارش تو نیز و دست بدار
<br>
کسی از غم و تیمار من نیندیشد
<br>
چرا من از غم و تیمار وی شوم بیمار؟
<br>
چو دوست جور کند بر من و جفا گوید
<br>
میان دوست چه فرقست و دشمن خونخوار؟
<br>
اگر زمین تو بوسد که خاک پای توام
<br>
مباش غره که بازیت می‌دهد عیار
<br>
گرت سلام کند، دانه می‌نهد صیاد
<br>
ورت نماز برد، کیسه می‌برد طرار
<br>
به اعتماد وفا، نقد عمر صرف مکن
<br>
که عن قریب تو بی‌زر شوی و او بیزار
<br>
به راحت نفسی، رنج پایدار مجوی
<br>
شب شراب نیرزد به بامداد خمار
<br>
به اول همه کاری تأمل اولیتر
<br>
بکن، وگرنه پشیمان شوی به آخر کار
<br>
میان طاعت و اخلاص و بندگی بستن
<br>
چه پیش خلق به خدمت، چه پیش بت زنار
<br>
زمام عقل به دست هوای نفس مده
<br>
که گرد عشق نگردند مردم هشیار
<br>
من آزموده‌ام این رنج و دیده این زحمت
<br>
ز ریسمان متنفر بود گزیدهٔ مار
<br>
طریق معرفت اینست بی‌خلاف ولیک
<br>
به گوش عشق موافق نیاید این گفتار
<br>
چو دیده دید و دل از دست رفت و چاره نماند
<br>
نه دل ز مهر شکیبد، نه دیده از دیدار
<br>
پیاده مرد کمند سوار نیست ولیک
<br>
چو اوفتاد بباید دویدنش ناچار
<br>
شبی دراز درین فکر تا سحر همه شب
<br>
نشسته بودم و با نفس خویش در پیکار
<br>
که چند ازین طلب شهوت و هوا و هوس
<br>
چو کودکان و زنان رنگ و بوی و نقش و نگار
<br>
بسی نماند که روی از حبیب برپیچم
<br>
وفای عهد عنانم گرفت دیگر بار
<br>
که سخت سست گرفتی و نیک بد گفتی
<br>
هزار نوبت از این رای باطل استغفار
<br>
حقوق صحبتم آویخت دست در دامن
<br>
که حسن عهد فراموش کردی از غدار
<br>
نگفتمت که چنین زود بگسلی پیمان
<br>
مکن کز اهل مروت نیاید این کردار
<br>
کدام دوست بتابد رخ از محبت دوست؟
<br>
کدام یار بپیچد سر از ارادت یار؟
<br>
فراق را دلی از سنگ سخت‌تر باید
<br>
کدام صبر که بر می‌کنی دل از دلدار؟
<br>
هرآنکه مهر یکی در دلش قرار گرفت
<br>
روا بود که تحمل کند جفای هزار
<br>
هوای دل نتوان پخت بی‌تعنت خلق
<br>
درخت گل نتوان چید بی‌تحمل خار
<br>
درم چه باشد و دینار و دین دنیی و نفس
<br>
چو دوست دست دهد هرچه هست هیچ انگار
<br>
بدان که دشمنت اندر قفا سخن گوید
<br>
دلت دهد که دل از دوست برکنی زنهار
<br>
دهان خصم و زبان حسود نتوان بست
<br>
رضای دوست بدست آر و دیگران بگذار
<br>
نگویمت که بر آزار دوست دل خوش کن
<br>
که خود ز دوست مصور نمی‌شود آزار
<br>
دگر مگوی که من ترک عشق خواهم گفت
<br>
که قاضی از پس اقرار نشنود انکار
<br>
ز بحر طبع تو امروز در معانی عشق
<br>
همه سفینهٔ در می‌رود به دریا بار
<br>
هر آدمی که نظر با یکی ندارد و دل
<br>
به صورتی ندهد صورتیست بر دیوار
<br>
مرا فقیه مپندار و نیک مرد مگوی
<br>
که عاقلان نکنند اعتماد بر پندار
<br>
که گفت پیره‌زن از میوه می‌کند پرهیز
دروغ گفت که دستش نمی‌رسد به ثمار
<br>
فراخ حوصلهٔ تنگدست نتواند
<br>
که سیم و زر کند اندر هوای دوست نثار
<br>
تو را که مالک دینار نیستی سعدی
<br>
طریق نیست مگر زهد مالک دینار
<br>
وزین سخن بگذشتیم و یک غزل ماندست
<br>
تو خوش حدیث کنی سعدیا بیا و بیار
<br>
---